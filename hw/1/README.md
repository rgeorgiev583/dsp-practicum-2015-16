# Домашна работа No. 1

Домашното трябва да бъде предадено **до края на 2015 година**.  Предалите го преди премиерата на новия *Star Wars* ще получат бонус точки.

Чувствайте се свободни да реализирате която имплементация от всичките ви харесва (ако искате, добавете и допълнителни функционалности), и да правите изменения по функционалностите на домашното, стига те да не намалят сложността на задачата:

* Да се напише клас, реализиращ граф чрез списъци на съседство.  Да се реализират методи, определящи дали 2 върха са съседни, и дали по зададен масив (или **vector**, или **list**) от върхове това е валиден път в графа.
* Да се напише метод, реализиращ граф чрез матрица на инцидентност.  Да се реализират методи, определящи дали 2 върха са съседни, и дали по зададен масив (или **vector**, или **list**) от върхове това е валиден път в графа.
* Да се напише метод, реализиращ граф чрез списък на ребрата.  Да се реализират методи, определящи дали 2 върха са съседни, и дали по зададен масив (или **vector**, или **list**) от върхове това е валиден път в графа.

Освен това да се напишат конструктори (методи, помощни класове, или както ви е най-хубаво на душата), които да предоставят възможност за променяне на представянето на граф (т.e. по даден граф от всеки един тип да бъде възможно построяване на граф от всеки друг тип).

*Жокер*: **Мислете обектно ориентирано, и ще получите бонус.**

Домашното трябва да се предаде като *pull request* към това репо, като файловете с кода (качвате само `.h` и `.cpp` файлове, и евентуално `Makefile`, ако сте писали такъв) трябва да са в папка с име факултетния ви номер, намираща се в директорията, където се намира този файл.
